Digueu-me desconfiat, però no signo mai un document sense fingir haver-lo llegit abans.





_ I quin diria que és el seu defecte més gran?_ Soc una mica curtet. Em costa entendre les coses._ Ja li trucarem._ A qui?





_ Escolti, no puc anar a la guerra. _ Per què? _ Perquè tinc un problema de vista... no m’hi veig, anant a la guerra.





_ Saps en què ens diferencien els atletes olímpics de nosaltres, els paralímpics? _ No. _ Els olímpics utilitzen Reflex i nosaltres '3 en un'.




Un boxejador pateix d’insomni i un amic li diu: _ Escolta... i has provat a comptar fins a quedar-te adormit? _ Sí, però és que arribo a 9 i m’aixeco.




M’encanten les llargues passejades, especialment quan les fan les persones que m’avorreixen.




El capità d’un equip de futbol que ha quedat l’últim dona una explicació als seus companys:«Ja sé quin és el nostre punt feble: el futbol»




Un amic li comenta a un altre: _ No sé si prefereixo que la meva filla aprengui a tocar el piano o el clarinet. _ Millor el clarinet. _ Ah, sí? Per què? _ Perquè mentre bufa no pot cantar.




Un client s’interessa per la forma de procedir d’un restaurant. _ Escolti, i vostès com preparen el pollastre? _ Doncs, res... només li diem que l’anem a sacrificar.




_ No sé si dedicar-me a la pintura o a la poesia. _ Sens dubte, a la pintura. _ Has vist els meus quadres? _ No, els quadres, no, però he llegit els teus poemes.




En un espectacle de màgia, el mag crida un noi del públic que pugi a l’escenari. _ Primer de tot, ha de dir que no ens coneixem de res. Oi que no ens coneixem de res? _ No, pare.




Un client d’una llibreria: _ Em pot recomanar un bon llibre d’intriga? _ Sí —diu el dependent—, aquest és molt bo. No se sap fins a l’última pàgina que el lampista és l’assassí.




Quina diferència hi ha entre un filòsof, un boig i un psicòleg? El filòsof fa castells a l’aire, el boig els habita i el psicòleg cobra el lloguer.




Dos iaios: _ Per fi m’he pogut comprar l’aparell per a l’orella._ I quan t’ha costat? _ Dos quarts de cinc.




Quan la meva àvia va fer els 70 anys, el metge li va recomanar que caminés uns 5 km diaris. Ella sempre feia cas al metge... Ara té 90 anys i no l’hem trobat mai més.




_ Aquest avió és de càrrega o de passatge? _ De càrrega. _ I què carrega? _ Passatgers.




_ Doncs aquest matí, quan m’he llevat, em trobava tan malament que he decidit suïcidar-me prenent-me 2.000 aspirines. _ Ah, sí? I què ha passat? _ Després de prendre’m la segona, ja m’he trobat millor.




L’advocat, al seu client: _ L’han declarat innocent gràcies a la meva defensa. Però en confiança, digui’m, va ser vostè qui va robar el banc? _ Home, diria que l’havia robat, però després d’escoltar el seu al·legat ja no n’estic segur.




Una senyora, al supermercat: _ No hay derecho, no entiendo lo que pone aquí. ¡Está en catalán! _ Señora, no está escrito en catalán, sino en portugués. _ ¡Ah!, si es portugués, no pasa nada.




Un home està sobre la bàscula de bany. Fica l’estómac cap endins. La seva parella veu el que fa: _ Això no et servirà de res. _ Sí, podré veure els números.


